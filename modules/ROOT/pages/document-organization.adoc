= Organització del document
ifndef::env-site,env-github[]
include::_attributes.adoc[]
endif::[]
include::{partialsdir}/README.adoc[tag=metadata]

Aquesta guia consta d’un seguit de directrius que hem dividit en:

*Mesures* que han de ser adoptades i implementades en tots els projectes.

*Recomanacions* que no és obligatori aplicar, però que poden ser d’utilitat en determinades situacions.

És responsabilitat dels i les cap de projecte validar si les mesures s’estan
implementant correctament, i decidir quines recomanacions cal aplicar.

Algunes mesures son prou complexes com per merèixer ser fraccionades en
*sub-mesures* que puguin ser validades individualment.

Algunes mesures son impossibles d’aplicar en determinats projectes, i en
aquest cas s’intenta donar algunes *alternatives* (directrius que es troben
etiquetades d’aquesta manera al llarg del document). Cada mesura i les seves
potencials alternatives es troben mútuament enllaçades.

Cada mesura, recomanació o alternativa consta de:

* Un identificador únic per a tot el document.
* Un llistat d’etiquetes.

Les *etiquetes* ajuden a restringir en quins moments i en quins tipus de
projecte son importants cada mesura i cada recomanació. Poden servir, per
exemple, per generar un checklist de coses que la direcció del projecte
necessita comprovar.

Els apartats d’aquest capítol expliquen els tipus d’etiquetes que es fan
servir al llarg de la Guia. La resta de capítols d’aquesta guia ordenen les
mesures i recomanacions en àrees temàtiques i donen el context necessari per
entendre la rellevància de cada mesura.

A l”[Annex: Llistats de mesures i recomanacions per etiquetes] es poden
trobar diferents llistats de mesures i recomanacions categoritzats per
etiquetes.

== Etiquetes per escenaris d’ús

En aquest apartat es defineixen diferents situacions o *escenaris* que es
poden produir en els projectes tecnològics en relació als components de
programari lliure i de codi obert en els que es basen. Aquests escenaris
determinen després quines mesures i recomanacions afecten a cada projecte.

Cada *projecte* defineix un sistema d’informació, i cada sistema
d’informació consta d’una determinada quantitat de *components* de
programari. Uns components es distingeixen dels altres perquè cada component
té el seu propi *repositori* de codi font. (Ocasionalment trobem components
complexes que, per raons pràctiques, tenen el seu codi repartit en diferents
repositoris que es versionen i distribueixen coordinadament). Els diferents
components d’un determinat sistema poden executar-se tots en una mateixa
màquina, o bé poden trobar-se distribuïts en diferents màquines. També poden
executar-se com a part del mateix procés o en processos diversos.

Els escenaris contemplats son els següents:

[cols="20,80", options="header"]
|===
| Tag
| Descripció

| `Integració`
| *Integrar components existents*: és necessari instalar un nou sistema que es pot construir en base a components ja existents.

| `Adaptació`
| *Modificar un component extern*: cal afegir funcionalitat a un component ja disponible, o bé millorar-lo solucionant deficiències, afegint traduccions, etc.

| `Plugin`
| *Estendre una plataforma amb components endollables*: es requereix crear nous components que s’integrin en una plataforma o framework ja disponible i que facilita aquesta tasca.

| `NouProducte`
| *Crear un component nou*: es necessita crear una solució nova des de zero.

| `Publicació`
| *Publicar codi d’un component propi ja existent*: es disposa d’un codi propi desenvolupat sota contractes anteriors i que mai ha estat publicat, i es vol alliberar en un repositori públic.

| `Document`
| *Publicar documentació no vinculada a un únic projecte*: es disposa d’una documentació no directament vinculada a codi però que es vol alliberar en un repositori públic.
|===

Tots els escenaris, a excepció dels escenaris `Integració` i `Document`, fan
referència a un únic component de programari. Per tant, en un mateix
projecte poden concórrer diferents escenaris si components diferents es
troben afectats de diferent manera.

Deixem fora de l’anàlisi contribucions a projectes que no impliquen una
modificació del codi d’un component, o la creació d’un repositori, com poden
ser contribucions a la documentació o facilitació de l’adopció de certes
eines per part de tercers.

Els escenaris `Integració`, `Adaptació`, `Plugin` i ' NouProducte` poden
opcionalment requerir una *migració*, en cas que ens trobem en la situació
d’implantar un sistema que substitueix, en part o totalment, les funcions
d’un sistema anterior.

=== Escenari `Integració`

Aquest escenari pot comportar la creació d’un o més repositoris propis, però
no per guardar-hi el codi de cap aplicació _pròpiament_, sinó per:

* Vincular-hi eines de gestió de projectes tals com gestors d’incidències
* Guardar o enllaçar documentació associada amb l’ús i operació del sistema
* Guardar fitxers de configuració i scripts necessaris per al desplegament del
  sistema
* Guardar fitxers de configuració i scripts necessaris per executar entorns de
  prova i d’integració continua, incloent _virtualització_ i
  _containerització_
* Guardar elements de disseny i personalització del sistema
* Guardar instruccions d’instal·lació i ús del sistema
* Guardar tests d’integració dels diferents components

En quant als elements de personalització, destaquem la *traducció* dels
literals que es mostren a l’usuari i d’altres aspectes de la localització i
internacionalització (l10n, i18n). Contemplem dues possibilitats:

* Es compleixen les següents dues condicions: (1) el programari a traduir està
  dissenyat per incorporar traduccions de la interfície, i (2) les traduccions
  a realitzar poden ser d’utilitat general per a d’altres potencials usuaris
  de l’eina. En aquest cas s’intentarà contribuir aquestes traduccions al
  projecte original i per tant ens trobaríem en
  l”link:#escenari-adaptacio[Escenari Adaptació].
* Alguna de les dues condicions anteriors no es compleix i emmagatzemem els
  fitxers necessaris per efectuar la traducció a un repositori propi.

[example]
.Wordpress
====
Un exemple hipotètic seria un portal web construït utilitzant un gestor de
continguts com Wordpress, amb una base de dades MariaDB.
====

[[escenari-integracio]]Es tracta de components estàndard de programari
lliure, però per facilitar-ne la gestió pot convenir guardar en un
repositori elements de personalització com plantilles, fitxers CSS, imatges,
llistat d’extensions de Wordpress a carregar, així com imatges de Docker que
incloguin tots els elements necessaris per al desplegament.

=== Escenari `Adaptació`

Aquest escenari pot comportar la creació d’un o més repositoris propis amb
els mateixos continguts descrits per a l”link:#escenari-integracio[Escenari
Integració]. En canvi, el tret distintiu d’aquest escenari és el patrocini
per part de l’Ajuntament de Barcelona del desenvolupament d’alguna
contribució significativa a un producte de programari lliure que pugui ser
potencialment incorporada al producte original (encara que aquesta
integració no es realitzi mentre dura el propi desenvolupament). Aquestes
contribucions han de materialitzar-se en un conjunt de _commits_ en un
repositori que estigui vinculat d’alguna manera al repositori del producte
original.

Les contribucions poden ser de diversa naturalesa:

* Noves funcionalitats que l’Ajuntament de Barcelona necessita i que poden ser
  d’interès per a més entitats o usuaris
* Traduccions complertes (o amb una cobertura significativa) de la interfície
  d’usuari, així com altres millores de localització (l10n) i
  internacionalització (i18n) que poden ser d’utilitat general per a d’altres
  potencials usuaris de l’eina.

Si les traduccions o elements de localització es troben barrejats amb
elements de personalització propis de l’Ajuntament, o bé el producte
original no està dissenyat per incorporar noves traduccions i
localitzacions, aleshores no es pot plantejar una contribució com a tal i
ens trobaríem a link:#escenari-integracio[l”Escenari Integració].

[example]
.Bústia ètica de l’Ajuntament de Barcelona
====
Existia un programari original, el de
https://www.globaleaks.org/[Globaleaks], al qual se li han incorporat les
funcionalitats de generació d’expedient intern i de devolució de resposta a
l’usuari en forma de PDF. Aquestes funcionalitats formen part ara mateix de
la branca master del https://github.com/globaleaks/GlobaLeaks[repositori
principal de Globaleaks].
====

[[escenari-adaptacio]]En el mateix projecte s’han desenvolupat tasques de
personalització, incloent la traducció de la interfície al català, però com
que alguns literals no son d’ús general sinó que son personalitzacions
pròpies de l’Ajuntament, la traducció en sí no s’ha pogut contribuir al
projecte original.

=== Escenari `Plugin`

Es tracta d’un escenari intermig entre la integració de funcionalitats noves
a un producte ja existent (link:#escenari-adaptacio[Escenari Adaptació]) i
el desenvolupament d’un nou producte (link:\l[Escenari NouProducte]) i
comparteix característiques dels dos.

D’una banda, es parteix d’un programari ja existent al qual s’ha d’afegir
funcionalitat. De l’altre, l’arquitectura d’aquest programari és modular i
preveu l’extensió mitjançant un mecanisme estandaritzat que permet una
evolució semi-independent dels nous mòduls, de tal manera que en alguns
aspectes s’assemblen bastant a un producte nou. En particular, els nous
mòduls tenen el seu repositori propi (que no és una còpia del repositori del
producte original), i les entregues estan desvinculades de les del producte
marc.

[example]
.Open Data Barcelona
====
El http://opendata-ajuntament.barcelona.cat/[portal de dades obertes de
l’Ajuntament] està basat en el programari de portal dades de codi obert
https://ckan.org/[CKAN]. Aquest producte és
http://docs.ckan.org/en/latest/extensions/plugin-interfaces.htm[fàcilment]
extensible mitjançant plugins o extensions i durant el desenvolupament del
nou portal va ser necessari tant modificar una extensió ja existent (això es
correspondria amb l”link:#escenari-adaptacio[Escenari Adaptació]) com
crear-ne de noves.
====

=== Escenari `NouProducte`

Quan no es troba cap component o combinació de components que satisfan una
determinada necessitat, s’ha d’encarregar la implementació d’un producte
nou. Aquest producte pot basar-se en altres components preexistents, com
frameworks, biblioteques, gestors de bases de dades, etc.

[example]
.Decidim.Barcelona
====
El https://decidim.org/[Decidim] és una eina de democràcia participativa per
ciutats i organitzacions. El desenvolupament va estar patrocinat des de
l’inici per l’Ajuntament de Barcelona, tot i que ara més organitzacions que
l’utilitzen comencen a aportar-hi recursos. Es basa en el framework per
desenvolupament web http://rubyonrails.org/[Ruby on Rails]. Aquest framework
facilita molt el desenvolupament de noves aplicacions web, però aquestes no
consisteixen simplement en una integració i configuració de components.

La història del https://decidim.org/[Decidim] és una mica rocambolesca
perquè inicialment es va intentar fer una adaptació d’un programari ja
existent, el https://github.com/consul/consul[Consul]. Més tard va ser
necessari fer un fork del programari original, i finalment es va optar per
reescriure de nou l’aplicació (millorant, entre d’altres, la modularitat del
codi).
====

=== Escenari `Publicació`

L’Ajuntament de Barcelona és el propietari legal de molt codi que es troba
en ús actualment, però que mai ha estat publicat. Les mesures i
recomanacions específiques d’aquest escenari expliquen les comprovacions
addicionals necessàries per publicar, sota una llicència lliure, un codi que
no va ser inicialment pensat per distribuir lliurement.

Por haver-hi diferents raons que justifiquin la publicació d’un codi, sempre
que compleixi amb certs requisits de qualitat. Una possible situació és que
es vulgui iniciar un nou contracte de desenvolupament per estendre o adaptar
«en obert» un component ja existent (això equivaldria a una combinació del
l”ombining the link:#escen[Escenari Adaptació] i l”and the
link:#escenari-publicacio[Escenari Publicació][[escenari-publicacio]]).

=== Escenari `Document`

A vegades es vol fer públic un document que s’ha redactat (o que s’ha
encarregat) i que pot no estar directament vinculat amb un sol projecte de
programari. Es pot tractar d’estudis de mercat, treballs de recerca,
elements de disseny gràfic (com per exemple logotips), etc.

== Etiquetes per a fases i moments dels projectes

A l’hora de categoritzar les mesures i recomanacions també és interessant
tenir en compte en quin moment s’han d’aplicar. Com a regla general, podem
considerar que els projectes tecnològics passen per les següents fases:

* *Concepció:* fase en la que es descobreix una nova necessitat o sorgeix la idea del projecte, i que normalment inclou l’elaboració d’un avantprojecte i possiblement d’altres estudis previs.
* *Contractació*: redacció dels plecs per a l’adquisició de serveis (de desenvolupament o d’una altra naturalesa).
* *Desenvolupament*: creació del codi, documentació i d’altres artefactes, incloent l’establiment de la infraestructura necessària per a la construcció dels mateixos.
* *Pas a producció*: desplegament del servei, incloent la possible migració de dades i processos des d’un o més sistemes previs.
* *Explotació*: fase que s’estén durant tota la vida útil del sistema en producció, incloent les tasques d’operació i manteniment.

Tenint en compte tot això, a la Guia es fan servir les següents etiquetes
per assenyalar moments destacats dels projectes:

[cols="30,70", options="header"]
|===
| Etiqueta
| Descripció

| `Avantprojecte`
| Mesures a tenir en compte en la redacció del avantprojectes.

| `Contractar`
| Mesures a tenir en compte en la redacció dels plecs per a la contractació de serveis.

| `Dia1`
| Mesures a aplicar des del primer dia d’inici de la fase de desenvolupament (veure l’apartat Treballar en obert des del «dia 1»).

| `Release`
| Mesures a tenir en compte en el moment que es fa pública una nova versió del producte.
|===
